# Аналіз предметної області

## Вступ

Система аналізу медіа-контенту є ключовим інструментом в сфері обробки та розуміння сучасного інформаційного потоку. У цьому документі ми розглянемо основні визначення цієї технології, різні підходи та методи її вирішення завдань, а також проведемо порівняльну характеристику існуючих засобів, які допомагають нам оптимально аналізувати та розуміти медійний контент в цьому епохальному інформаційному ландшафті.

### Зміст
- [Вступ](#вступ)
- [Основні визначення](#основні-визначення)
- [Підходи та способи вирішення завдання](#підходи-та-способи-вирішення-завдання)
- [Порівняльна характеристика існуючих засобів вирішення завдання](#порівняльна-характеристика-існуючих-засобів-вирішення-завдання)
- [Висновки](#висновки)
- [Посилання](#посилання)


## Основні визначення

1. **Система** - це певна множина взаємопов'язаних елементів або компонентів, що утворюють єдине ціле, взаємодіють всередині та поза межами цієї множини. Усі елементи та компоненти системи організовані заради досягнення спільної чітко окресленої мети. [[1]](#посилання)

2. **Медіа** - це засоби передавання, зберігання та відтворення інформації. Це поняття містить у собі всі засоби комунікації для передачі інформаційного повідомлення: текст, аудіо або зображення. [[2]](#посилання)

3. **Медіа-контент** - це термін яким досить часто називають наповнення (склад) певного медіа ресурсу. 

4. **Моніторинг медіа** - це діяльність, що направлена на здійснення регулярного аналізу контенту над певною кількістю медіа ресурсів. [[3]](#посилання)

5. **Засоби масової інформації (ЗМІ)** - це різновид медіа, орієнтований на одночасне передавання інформації великим групам людей. Вони охоплюють багато різних засобів передавання, зберігання та відтворення інформації, такі як преса, радіо, телебачення, інтернет, кінематограф, рекламні щити та панелі, мультимедійні центри, тощо. [[4]](#посилання)

6. **Соціальні мережі** - це платформи, на яких користувачі можуть зв’язуватися та взаємодіяти з іншими користувачами, завантажувати мультимедійний вміст, генерувати рекламу, створювати можливості для роботи, розширювати своє соціальне коло. [[5]](#посилання)

7. **Ключові слова або фрази** - це слова, або фрази, що використовуються для вираження деякого аспекту змісту певного . Вони досить часто служать ключем під час пошуку інформації у різних джерелах. [[6]](#посилання)

8. **Метадані** - це додаткова інформація про, така як назва медіа-контенту, його анотація, ключові слова та інформація про його автора. [[7]](#посилання)

## Підходи та способи вирішення завдання

*Різноманітні методи та підходи до аналізу документів дозволяють вивчати та розуміти різні аспекти соціальної реальності, здійснюючи дослідження як неформалізованими, так і формалізованими засобами.*

### Моделі

1. **Булева модель (Boolean Model):** Ця модель базується на використанні булевих операцій (AND, OR, NOT) для пошуку документів, які містять певні ключові слова або фрази. Вона дуже проста і використовується для точного визначення відповідних документів. [[8]](#посилання)
2. **Векторна модель (Vector Space Model):** У цій моделі кожен документ представляється як вектор у просторі термінів. Терміни включають слова та фрази, які зустрічаються у документах. Для пошуку використовуються техніки, такі як косинусна схожість, для визначення релевантності документів до запиту. [[9]](#посилання)
3. **Латентно-семантичний аналіз (Latent Semantic Analysis, LSA):** LSA використовується для визначення семантичної схожості між документами та запитами. Вона ґрунтується на матричних розкладках та може знаходити схожі документи, навіть якщо вони не містять точно такі самі слова чи фрази. [[10]](#посилання)
4. **Тематичне моделювання (Topic Modeling):** Ця модель допомагає виявити основні теми або топіки у колекції документів. Популярним методом є LDA (Latent Dirichlet Allocation), який розподіляє слова на теми та допомагає визначити, які теми домінують у кожному документі. [[11]](#посилання)
5. **Модель розширеного пошуку (Extended Boolean Model):** Ця модель розширює булеву модель додаванням можливості використання ваги для термінів і фраз. Вона надає вищий рівень точності в порівнянні з простою булевою моделлю. [[12]](#посилання)

### Підходи

1. **Неформалізований (традиційний) підхід аналізу документів:** В даному методі вдаються до розгляду зазвичай неповторних документів. Значна частина інформації, яка цікавить соціолога, зазвичай знаходиться в документі неявно (приховано). Під час традиційного аналізу документів проводиться розкриття історичного, соціально-політичного контексту документа, розгляд обставин, що призвели до його появи, виявлення автора та цілей документа, розгляд основних ідей і концепцій текстів, аналіз логічних, мовних та стильових особливостей документа, а також оцінка надійності, достовірності вмісту та об'єктивності подання фактів і подій, і, крім того, визначення суспільного впливу та громадського резонансу, що виникли від документа. [[13]](#посилання)
2. **Формалізований підхід аналізу документів (контент-аналіз):** В цьому методі використовується алгоритмізоване виділення певних елементів з тексту згідно з метою та завданнями дослідження, їх подальша класифікація відповідно до концептуальної схеми, що базується на стандартизованих правилах пошуку, обліку та обробці, і кількісна репрезентація отриманих результатів. Використання формалізованих процедур дозволяє уникнути суб’єктивності в аналізі соціальної реальності та забезпечує можливість аналізу, систематизації та узагальнення великих обсягів документів. [[13]](#посилання)

Це два основні підходи до аналізу документів, і вони можуть бути комбіновані або доповнені різними методами, такими як методи контент-аналізу, текстового аналізу, тематичного моделювання та інші, в залежності від конкретних цілей дослідження та об'єму аналізованих документів.

### Конкретні методи аналізу документів

1. **Регресійний аналіз:** Регресійний аналіз використовується для вивчення взаємозв'язку між однією або більше залежною змінною і однією або більше незалежною змінною. Він допомагає прогнозувати значення залежної змінної на основі інших факторів. [[14]](#посилання)
2. **Машинне навчання і аналіз тексту:** Використання методів машинного навчання, таких як класифікація, кластеризація та регресія, для автоматичного аналізу тексту. Ці методи можуть використовувати навчальні дані для створення моделей аналізу тексту. [[15]](#посилання)
3. **Візуальний аналіз:** Для аналізу документів, які містять графіку, фотографії або відео, може бути використаний візуальний аналіз. Це включає в себе методи обробки зображень і відео, а також аналіз візуальних патернів. 
4. **Токенізація:** Токенізація є процесом розбиття тексту або послідовності символів на окремі частини, які називаються токенами. Токени можуть бути словами, фразами, реченнями або іншими одиницями тексту, в залежності від завдання і контексту. [[16]](#посилання)

## Порівняльна характеристика існуючих засобів вирішення завдання

**Semantrum** - компанія, що спеціалізується на моніторингу та аналітиці ЗМІ. Вони використовують передові методи штучного інтелекту та машинного навчання для збору інформації з відкритих джерел в Інтернеті та соціальних мережах, забезпечуючи глибокий автоматизований аналіз текстів для бізнесу, який прагне отримати уявлення про репутацію свого бренду та динаміку ЗМІ. Semantrum відомий своєю роллю в PR, медіа-аналізі, PR-метриках та маркетингових дослідженнях. [[17]](#посилання)

**neticle Media Intelligence** - це компанія, яка пропонує послуги з моніторингу та аналізу ЗМІ в режимі реального часу. Вони забезпечують точність аналізу текстів на рівні людини 19 мовами, що робить їх цінним інструментом для бізнесу, який прагне отримати уявлення про свою присутність та репутацію в Інтернеті. [[18]](#посилання)

**youscan** - це платформа соціального прослуховування на основі штучного інтелекту, яка допомагає маркетологам, дослідникам, експертам з клієнтського досвіду та PR-фахівцям отримати повне уявлення про своїх клієнтів. Збираючи та аналізуючи відгуки, якими публічно діляться в соціальних мережах, YouScan дозволяє компаніям виявляти як позитивні, так і негативні відгуки про свої бренди, допомагаючи їм приймати обґрунтовані рішення в режимі реального часу. [[19]](#посилання)

**Hootsuite Analytics** - це широко визнаний інструмент аналітики соціальних мереж. Його обирають менеджери соціальних мереж, маркетологи та власники бізнесу за комплексні можливості відстеження показників. Hootsuite поєднує в собі інструменти для управління соціальними мережами, прослуховування, публікації та аналітики, що робить його універсальним вибором для розуміння ефективності соціальних мереж. [[20]](#посилання)

**Sprout Social** - це провідний інструмент аналітики соціальних мереж, відомий своїми широкими можливостями. Він пропонує глибоку аналітику, включаючи інформацію про аудиторію та показники ефективності постів, що робить його безцінним ресурсом для маркетологів, які прагнуть розширити свою присутність у соціальних мережах. [[21]](#посилання)

**HubSpot** - ще один потужний інструмент для аналітики соціальних мереж. Він надає широкий спектр маркетингових та аналітичних функцій, допомагаючи компаніям зрозуміти вплив їхніх зусиль у соціальних мережах на загальну маркетингову стратегію. [[22]](#посилання)

**Google Analytics** - це універсальний інструмент, який виходить за рамки аналітики соціальних мереж. Хоча в першу чергу він призначений для аналітики веб-сайтів, він може відстежувати трафік веб-сайтів, що походить з платформ соціальних мереж, надаючи цілісне уявлення про ефективність роботи в Інтернеті. [[23]](#посилання)

**Zoho Social** пропонує набір інструментів для управління соціальними мережами та аналітики. Він дозволяє компаніям планувати публікації, відстежувати розмови в соціальних мережах та аналізувати показники ефективності, що робить його комплексним рішенням для управління соціальними мережами. [[24]](#посилання)

**BuzzSumo** - це інструмент для дослідження контенту та соціального прослуховування. Хоча він в першу чергу зосереджений на виявленні контенту та аналізі соціального обміну, він відіграє важливу роль у розумінні того, який контент резонує на платформах соціальних мереж. [[25]](#посилання)

| Критерії ⇩ |  | Semantrum | Neticle Media Intelligence | Youscan | Hootsuite Analytics | Sprout Social | HubSpot | Google Analytic | Zoho Social  | BuzzSumo | Наша система |
|:--|:--|:--|:--|:--|:--|:--|:--|:--|:--|:--|:--|
| Functionality |  |  |  |  |  |  |  |  |  |  |  |  |  |
|  | Особовий кабінет | `4` | `4` | `4` |`5` | `5` | `5` | `4` | `4` | `4` | `5` |
|  | Фільтрування даних | `3` | `4` | `4` | `4` | `4` | `4` | `5` | `5` | `5` | `5` |
|  | Експорт даних | `4` | `4` | `4` | `4` |`4` | `5` | `5` | `4` | `4` | `4` |
|  | Графічне відображення даних | `3` | `4` | `4` | `5` | `5` | `5` | `5` | `5` | `3` | `5` |
|  | Інетграція з месенджерами | `3` | `2` | `4` |`5` | `5` | `5` | `3` | `4` | `3` | `4` |
| Usability |  |  |  |  |  |  |  |  |  |  |  | |
|  | Мови | `англійська` `польска` `українська`| `9 різних мов` | `6 різних мов` |`9 різних мов` | `іспанська` `англійська` `французська` `німецька` | `14 різних мов` | `45 різних мов` | `17 різних мов` | `англійська` | `англійська` `українська` |
|  | Адаптація під планшети та смартфони | `+` | `+` | `+` | `+` | `+` | `+` | `+` | `+` | `+` | `+` | 
| Reliability |  |  |  |  |  |  |  |  |  |  |  |  |  |
|  | Захист даних | `4` | `4` | `4` | `4` | `4` | `4` | `5` | `4` | `3` | `5` |
|  | Крупні бренди в ролі клієнтів | `3` | `3` | `4` |`5` | `4` | `5` | `5` | `4` | `2` | `4` | 
| Performance  |  |  |  |  |  |  |  |  |  |  | | |
|  | Швидкість | `4` | `4` | `4` | `4` | `4` | `3` | `5` | `3` | `4` | `5` |
|  | Оптимізація | `4` | `4` | `4` | `4` | `4` | `4` | `5` | `3` | `4` | `5` |
| Supportability  |  |  |  |  |  |  |  |  |  |  |  |
|  | Служба підтримки | `4` | `3` | `4` |`4` | `4` | `4` | `3` | `3` | `3` | `4` |
|  | FAQ | `3` | `4` | `4` | `4` | `3` | `4` | `3` | `3` | `2` | `4` |


## Висновки

Проаналізувавши різні підходи та способи вирішення завдання, а також деякі існуючі засоби вирішення цього завдання, стало зрозуміло, що існує потреба у новій більш досконалій системі, тому нашою командою було прийнято рішення розробити нову систему аналізу медіа-контенту. В процесі розробки нашої системи будуть враховані всі переваги та недоліки нині існуючих систем. Також в нашу систему будуть впроваджені деякі нові функції, які ще не були реалізовані в проаналізованих існуючих аналогах, або не були в них достатньо ефективними.

## Посилання

1. **Система** *Wikipedia* [Link](https://uk.wikipedia.org/wiki/%D0%A1%D0%B8%D1%81%D1%82%D0%B5%D0%BC%D0%B0)

2. **Медіа** *Wikipedia* [Link](https://uk.wikipedia.org/wiki/%D0%9C%D0%B5%D0%B4%D1%96%D0%B0)

3. **Моніторинг медіа** *Wikipedia* [Link](https://uk.wikipedia.org/wiki/%D0%9C%D0%B5%D0%B4%D1%96%D0%B0-%D0%BC%D0%BE%D0%BD%D1%96%D1%82%D0%BE%D1%80%D0%B8%D0%BD%D0%B3)

4. **ЗМІ** *Wikipedia* [Link](https://uk.wikipedia.org/wiki/%D0%97%D0%B0%D1%81%D0%BE%D0%B1%D0%B8_%D0%BC%D0%B0%D1%81%D0%BE%D0%B2%D0%BE%D1%97_%D1%96%D0%BD%D1%84%D0%BE%D1%80%D0%BC%D0%B0%D1%86%D1%96%D1%97)

5. **Соціальні мережі** *economy-pedia* [Link](https://uk.economy-pedia.com/11035023-types-of-social-networks)

6. **Ключове слово** *Wikipedia* [Link](https://uk.wikipedia.org/wiki/%D0%9A%D0%BB%D1%8E%D1%87%D0%BE%D0%B2%D0%B5_%D1%81%D0%BB%D0%BE%D0%B2%D0%BE)

7. **Метадані** *Wikipedia* [Link](https://uk.wikipedia.org/wiki/%D0%9C%D0%B5%D1%82%D0%B0%D0%B4%D0%B0%D0%BD%D1%96)

8. **Boolean Model** *Wikipedia* [Link](https://en.wikipedia.org/wiki/Boolean_model_of_information_retrieval)

9. **Vector Space Model** *Wikipedia* [Link](https://en.wikipedia.org/wiki/Vector_space_model)

10. **Latent Semantic Analysis, LSA** *MarketMuse* [Link](https://blog.marketmuse.com/glossary/latent-semantic-analysis-definition/)

11. **Topic Modeling** *qualtrics* [Link](https://www.qualtrics.com/experience-management/research/topic-modeling/)

12. **Extended Boolean Model** *Wikipedia* [Link](https://en.wikipedia.org/wiki/Extended_Boolean_model) 

13. **Підходи аналізу документів** *ВУЕ* [Link](https://vue.gov.ua/%D0%90%D0%BD%D0%B0%D0%BB%D1%96%D0%B7_%D0%B4%D0%BE%D0%BA%D1%83%D0%BC%D0%B5%D0%BD%D1%82%D1%96%D0%B2)

14. **Регресійний аналіз** *Wikipedia* [Link](https://uk.wikipedia.org/wiki/%D0%A0%D0%B5%D0%B3%D1%80%D0%B5%D1%81%D1%96%D0%B9%D0%BD%D0%B8%D0%B9_%D0%B0%D0%BD%D0%B0%D0%BB%D1%96%D0%B7)

15. **Машинне навчання** *ITpedia* [Link](https://www.itpedia.nl/uk/2018/04/05/wat-is-machine-learning/)

16. **Токенізація** *Finance.UA* [Link](https://news.finance.ua/ua/news/-/482572/shho-take-tokenizatsiya-i-chym-vona-mozhe-buty-korysna-infografika)

17. **Semantrum** [Link](https://promo.semantrum.net/uk/golovna/)

18. **neticle Media Intelligence** [Link](https://neticle.com/mediaintelligence/hu/)

19. **youscan** [Link](https://youscan.io/)

20. **Hootsuite Analytics** [Link](https://www.hootsuite.com/platform/analytics)

21. **Sprout Social** [Link](https://sproutsocial.com/de/)

22. **HubSpot** [Link](https://www.hubspot.com/)

23. **Google Analytics** [Link](https://marketingplatform.google.com/about/analytics/)

24. **Zoho Social** [Link](https://www.zoho.com/de/social/)

25. **BuzzSumo** [Link](https://buzzsumo.com/)